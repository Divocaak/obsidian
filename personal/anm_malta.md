
#personal #diary

[[vesela_annemarie|Annemarie]]
## neděle
je 23:33, dávám si předspánkovou cigárku na balkoně a napadlo mě, psát si něco jako deník nebo tak, mohlo by to pomoct a víc vyjádřit, jak jsem se v jakou chvíli cítil, kdyžs tu nebyla.

přijel jsem domů nějak po v půl jedenáct, lehnul si do postele a chyběl mi kontakt s tebou, tak jsem se podíval na br. do tý doby jsem se cítil v klidu, neměl jsem potřebu nic řešit nebo tak, věřil jsem, že jsi celou dobu jenom u Gábi doma a pijete burčák.

Na br ale nejsi u gábi doma, protože je tam vidět nějaká kasa a celý to působí jako vinárna. ale piješ burčák, sice ne u gábi doma, ale to nevadí. z čeho se ale cítím trochu špatně, jsou ty nůžky a kalíšek na tom stole. protože ta Gábi kamarádka (nebo je to holka jejího bratra?) dělá něco, co s kombinací nůžky a kalíšek vypadá jako brko. mám trošku pocity, žes hulila. cítím ale, že mi nevadí, žes hulila, jako spíš, žes mi nějakým způsobem lhala. že nepiješ jenom burčák u Gábi s Gábi, ale že někde kalíte, pravděpodobně hulíte a tak.

taky si uvědomuju, že jsem se moc ptal, protožes mi dala zobrazeno a dál neodpovídáš. ta holka co je tam s vámi s vámi totiž byla i v Buda, takže jsou tam teď dvě ženy, který jsou pochopitelně na tvojí straně a já se bojím, že tě budou chtít moc poštvávat proti mně.

mám trochu tendenci ti zavolat nebo  napsat, abys mi odpověděla a napsala třeba, až půjdeš spát. taky možná ale už spíš. 

zrovna teď jsi mi napsala, abych tě těmahle zprávama neobtěžoval. 

napsal jsem ti o tomhle deníku, protože jsem si myslel, že by ti to mohlo udělat radost. chladnokrevněs odepsala, že mi nechceš psát. teď mám trochu strach, že se něco stalo a mám o to větší tendenci ti zavolat.

zeotal jsem se, jestli se něco děje a fakt měl strach, cítil jsem, že jsem zase na hrozně tenkým ledě, nějak podobně, jako když jsi byla v Buda. Napsalas, že tě to obtěžuje, což mě trochu uklidnilo, protože to chápu a trochu mě to ujistilo, že se nic neděje a je všechno v pohodě

když jsem šel spát a dal telefon na poličku, tak mi přišla nějaká vlna úlevy, řekl jsem si, že i kdybys hulila a klubovala, tak jsi šikulín a jsi zodpovědná a nemůže se ti nic stát. veřím ti totiž. zároveň mě ale trochu sere, že mám tyhle myšlenky jenom ve chvíli, kdy nemám telefon v ruce

# pondělí
odletělas, asi teda. je 12:39, podle tvýho berealu na letišti jsem si nějak vydedukoval, žes asi letěla letem 10:30 s plánovaným přistáním 12:30. čekám teda na zprávu od tebe, že jsi cajk. ráno jsem ti psal, chtěl jsem si psát trochu během tvojí cesty do Vídně, ale marně, ani zobrazeno. se zprávou, že jsi ve Vídni jsem ani nepočítal, ale udělala by mi radost. Doufám teda, že mi napíšeš aspoň, až doletíš. Věřím, že to uděláš.

žárlim na gábi, protože už je s tebou hodně dlouho a já ne.

12:45, napsalas! radost. asi jsem to ale hned posral, protože jsem se zeptal, co budete dělat teď. zajímá mě to, chci vědět, co děláš, ne kvůli kontrole, jenom mě to prostě zajímá. nemám jak to kontrolovat.

16:33, pokaždý, když jdu na cigárku, tak se koukám na tvůj instagram a br, chybí mi, nic nevědět. mám trochu strach, že jsi si mě odebrala z blízkých, nebo že mě máš bloknuou snad úplně. protože jsi tam už nějakou dobu a pořád žádný story? to je divný...

16:57 šel jsem do albíku pro oběd a viděl tam moc hezké kvítí, asi ti něco kupim v pátek, chtěl bych ti udělat radost

18:38, teď odjel Adam, jsem sám v ateliéru a koukám na instagram. přidalas story - hurá, žiješ a asi jsi v pořádku. hledáte negroni, takže budeš kalit. jsem s tim v pohodě. víc než o tvojí hladinku mám spíš strach o tvoje finance. moc bych se tě chtěl zeptat cos dělala celej den, jestli máš plány na večer, cos jedla a hlavně jak se asi máš. ale nesmim. vim, že nesmim, ale je to strašně těžký

19:10 koukám na tvoje story, kde sedíte s gábi. máš kytku ve vlasech a moc ti to sluší, vypadáš, že si to užíváš, a že jsi v pořádku, to mám radost. jenom mi to zas vyvolává pocity, že je do tebe gábi zamilovaná, jak se po tobě válí. a z těhle pocitů přecházim i v to, že ti tu kytku do vlasů dala ona. cítím strach a bezmoc.

19:43 když jsem koukal na tvoje story, tak jsem si nemohl odpustit pochválit ti pihy, protože ti to prostě fakt sluší. tak jsem to napsal. no a teď jsi mi to olikeovala, což mě trochu zamrzelo, protože to znamená, že ti nestojim ani za "děkuju," nebo tak něco. takže mám vlastně zase strach, že se něco změnilo, že jsi odtaženější, než když jsi odjížděla. bojim se tvýho návratu a to je teprve druhej den, co tu nejsi.