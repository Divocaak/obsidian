
#čuč

# Stanovy

ČUČ, z. s.

## čl. I., Název a sídlo, působnost a charakter spolku
- název spolku: ČUČ, z. s. (dále jen __spolek__);
- sídlo a provozovna: Jiráskovo nábř. 1555/7, 370 04 České Budějovice
- Spolek působí na celém území České republiky, spolek se nečlení na organizační jednotky
  (spolek je místně příslušnou organizační jednotkou).
- Charakter spolku – spolek je zapsaným spolkem podle zákona č. 89/2012 Sb., občanského zákoníku.

## čl. II., Účel spolku
Účelem spolku je pořádání kulturních akcí s charitativním účelem.

## čl. III., Cíle spolku a předmět jeho činnosti
1. pořádání charitativních kulturních akcí v rámci podpory znevýhodněných osob
2. zajišťování finančních prostředků nezbytných pro realizaci projektů naplňujících účel spolku
3. příprava charitativních akcí s hudební produkcí
4. další formy činností a konkretizaci činností stanoví členská schůze

## čl. IV., Členství ve spolku
- Členem spolku mohou být fyzické osoby a právnické osoby.
- Přihlášku ke členství přijímá předseda, který také rozhoduje o přijetí nového člena spolku.
- Zakládajícími členy spolku jsou alespoň 3 osoby, vedené společným zájmem vést spolek jako samosprávný a dobrovolný svazek členů.

Členství zaniká:
1. závažným porušením povinnosti vyplývající z členství;
2. doručením písemného oznámení člena o vystoupení;
3. rozhodnutím o vyloučení;
4. úmrtím, zánikem právnické osoby – člena spolku, zánikem spolku.

Člen má právo:
1. účastnit se činnosti spolku a jeho orgánů a být o této činnosti informován;
2. předkládat návrhy, podněty a připomínky k činnosti spolku;
3. podílet se na stanovování cílů a forem činnosti spolku.

Člen má povinnost:
1. dodržovat tyto stanovy a jednat v souladu s cíli spolku;
2. svou činností naplňovat cíle spolku;
3. podílet se na chodu spolku pravidelným členským příspěvkem, který každý rok stanoví rada.

## čl. V., Orgány spolku
1. výkonná rada jako nejvyšší orgán
2. předseda jako statutární orgán

## čl. VI., Statutární orgán
- Statutárním orgánem spolku je __předseda__.
- Předsednictví nabývá platnosti v den zvolení.
- Činí veškeré právní úkony a podepisuje smlouvy a dohody za spolek.

## čl. VII., Výkonná rada
- Výkonná rada je nejvyšším orgánem spolku (dále jen __rada__).
- Rada se schází nejméně jednou ročně.
- Rada je tříčlenná, prvními členy rady jsou zakladatelé spolku.
- V případě ukončení členství ve spolku nebo rezignace na funkci člena rady, se rada doplňuje přijmutím návrhu náhrady za daného člena rady.
- Rada je usnášeníschopná, je-li přítomna nadpoloviční většina.
	- Nesejde-li se v potřebném počtu, svolá se nejpozději do šesti dnů náhradní zasedání rady.
	- Nové zasedání rady je usnášení schopné bez ohledu na počet přítomných členů.
- Rada přijímá rozhodnutí hlasováním
	- Pro přijetí rozhodnutí je potřeba souhlas nadpoloviční většiny přítomných členů, pokud tyto stanovy neurčí jinak.
	- Každý člen má 1 hlas.
- Rada může být svolána, požádá-li o to 1/3 členů spolku a to ve lhůtě do jednoho měsíce,
  není-li v žádosti uvedena lhůta pozdější.
- V případě, že usnesení rady se příčí dobrým mravům či odporuje těmto stanovám, hledí se na něj, jakoby nebylo přijato.

Členové výkonné rady
- volí předsedu spolku;
- schvalují stanovy spolku a jejich změny, rozhodují o zániku spolku;
	- pro přijetí těchto rozhodnutí je potřeba souhlas 2/3 členů rady
- schvalují rozpočet, zprávu o činnosti, zprávu o hospodaření za minulé období a revizní zprávu;
- konkretizují činnost pro další období;
- mají právo jednat jménem spolku, zastupovat ho navenek, rozhodovat v záležitostech spolku.
  
## čl. VIII., Zásady hospodaření
- Spolek je neziskovou organizací.
- Případné příjmy budou tvořit dary, dotace, granty a příjmy z  činnosti spolku a  z majetku spolku, a budou používány na činnost spolku.
- Výdaje spolku jsou zaměřeny na uskutečňování cílů spolku v souladu s jeho hlavní činností podle těchto stanov a rozpočtem spolku.

## čl. IX., Okolnosti zániku spolku
- V případě zániku bude případný zbylý majetek po likvidaci předán na základě rozhodnutí výboru neziskové právnické osobě, jejíž cíle jsou blízké cílům spolku.
- Spolek může zaniknout rozhodnutím soudu.