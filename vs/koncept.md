
#vs

# Koncepce hudebního projektu

Národní festival lidových tradic Folklore

Zpracovala: Tereza Stromková

Koncept je založený na produkci fiktivního festivalu s názvem Folklore, který je uchopený jako národní festival lidových tradic. Jedinečnost festivalu spočívá v proměnlivosti místa konání, tím tedy neklade důraz jen na jeden tradiční region, ale hned na tři nejvýznamnější. Program není postaven jen na hudební části, ale také na části workshopů, edukace, trhů, přednášek, a dalších. Podrobná návrh programu je vypracovaný ve zvláštním dokumentu.

## Pořadatel

Folklore z.s., přímo kooperující a finančně podporovaný městskými organizacemi v dané lokalitě konání festivalu, které jsou spolupořadateli. Zástupci měst jsou členy spolku.

## Místo konání

Festival bude mít tři domovské hlavní scény v nejvýznamnějších folklorních oblastech České republiky: Kopanice (Valašsko – Valašské muzeum v přírodě Rožnov pod Radhoštěm, Horňácko – Areál pod Strážnou hůrkou Velká nad Veličkou, Areál Kopaničářských slavností Starý Hrozenkov). Každá lokace bude využita jednou za tři roky.

## Termín konání

pátek 2. září 2021 (10.00 – 00.00)

## Cíl projektu

Záměrem festivalu je prostřednictvím souboru koncertů a dalších vystoupení udržet autentický folklor ve třech nejvýznamnějších folklorních oblastech. Festival má za úkol přinést nejen jedinečný kulturní zážitek, ale také nabídnout návštěvníkovi pochopení původních uměleckých tradic bez karikaturního zjednodušení.

## Rozvaha rozpočtu

| Položka | Částka |
| :-- | --: |
| Hlavní program – 7 uměleckých těles (v rozmezí 30 až 40 tisíc Kč) | 280.000 Kč |
| Náklady na dopravu umělců | 30.000 Kč |
| Náklady na ubytování (umělci a další spolupracující; cca 40 osob) | 40.000 Kč |
| Moderátor scény a doprovodný program | 45.000 Kč |
| Catering (umělci) | 30.000 Kč |
| Technické zajištění ozvučení, osvětlení | 35.000 Kč |
| Pronájem, doprava a stavba podia + povrch podia | 30.000 Kč |
| Pronájem, doprava a montáž dalšího mobiliáře (nůžkové stany pro účinkující, lavice a bistro stoly, bezpečnostní konstrukce před podium a ke vstupní bráně, odpadkové koše) | 80.000 Kč |
| Pronájem mobilních toalet a úklidové služby | 35.000 Kč |
| Zápůjčka autentické folklorní dekorace scény | 10.000 Kč |
| Náklady na propagační materiály (zejména tiskoviny, plakáty, letáky) | 30.000 Kč |
| Náklady na papírové identifikační náramky (vstupenky) | 15.000 Kč |
| Poplatky Ochrannému svazu autorskému (pouze upravená hudební díla, většina bez ochrany autorských práv) | 20.000 Kč |
| Fotodokumentace festivalu | 15.000 Kč |
| Propagační video | 25.000 Kč |
| Bezpečnostní agentura | 20.000 Kč |
| Právní služby spolku a bankovní náklady | 10.000 Kč |
| Mzdové náklady (mimoumělecké) | 150.000 Kč |
| Ostatní náklady spojené s výkonem produkce (telefon. tarif, zabezpečení internetové přípojky, doprava, a další) | 40.000 Kč |
| Propagace | 300.000 Kč |
| Předpokládané náklady | 1.250.000 Kč |

Festival žádá o finanční i nefinanční podporu/dotaci u těchto subjektů:

| Položka | Částka |
| :-- | --: |
| Příslušné město (dotace na kulturní akce – žádost k radě města) | 50.000 Kč |
| Krajský úřad (podpora folklorních tradic – kulturní akce) | 200.000 Kč |
| Agentura CzechTourism (podpora moravský tradic – event partnerství) | 200.000 Kč |
| Žádané sponzorské dary | 100.000 Kč |
| Nefinanční podpora formou zapůjčených dvou festivalových vozů na týden festivalu (1 užitkový vůz a 1 osobní po přepravu umělců na místě)| |
| Celková finanční podpora festivalu | 550.000 Kč |

## Návštěvnost

Předpokládaná návštěvnost je s přihlédnutím na jiné podobné akce a kapacitu prostoru max. 10.000 návštěvníků (za celý den konání, ne v jeden čas)

## Vstupné

Hodnota vstupného je 150 Kč (neplatí pro děti do 15 let a pro ZTP). Úmyslně držena na nižší hodnotě, protože jiné dílčí menší akce podobného typu se objevují bez vstupného, tzn. možná konkurence.
Maximální finanční objem získaný ze vstupného: 1.500.000 Kč

## Organizační tým

Výkonný produkční – 2, asistent produkce – 6, technický pracovník – 4 (další externě z dodavatelských služeb), marketing manager (pro kontrolu zacházení s reklamními bannery a materiály, pořizování fotografií, správu sociálních sítí), účetní a provozní asistent festivalu
Zpracovatel projektu jako jeden z výkonných produkčních – přímo kooperující s dodavateli, dramaturgy festivalu, partnery a umělci

## Parkování, doprava a další support pro návštěvníky

Parkování je pro návštěvníky doporučené mimo areál, tedy na parkovištích poblíž centra města. Po dobu konání budou posílené autobusové spoje s regionálními dopravci a zřízena speciální zastávka na trase, tedy v úplné těsnosti vstupní brány festivalu.

## Záštity měst

V každém regionu je zapotřebí vytipovat město, které by se mělo stát hlavním partnerem a také podporovatelem – formou dotačních titulů pro kulturu, které města poskytují. Město také zajišťuje bezplatnou zápůjčku prostor pro konání festivalu.

## Propagace

Je zřejmé, že tento hudební styl prvoplánově osloví spíše střední a starší generace. Cílem je zaujmout i mladší generaci. A to díky programu, komunikaci i kreativnímu vizuálu.

- Web
	- Pro festival vznikne webová stránka s nabídkou programu, popisu konceptu, s možností nákupu vstupenek a dalšími potřebnými informace.
- Sociální sítě
	- Hlavním prostředím pro komunikaci jsou sociální sítě a další online možnosti. Nabízí se využívání i jiných profilů, skupin a účtů pro zvýšení dosahu propagace. Primární komunikační sítí byl byla aplikace Instagram, jako nejužívanější sociální síť mladší generace.
- Mediální spolupráce
	- K vyššímu dosahu informovanosti o festivalu by bylo přínosné oslovit média jako Českou televizi, Český rozhlas a další – konkrétně jejich produkce zaměřené na folklor.
- Tištěné materiály a využití magazínů.
	- Přínosné by bylo oslovit městské kulturní organizace, zájmové spolky, popř. instituce, které podporují hudební festivaly, aby pozvánku, vizuál nebo jiný materiál využívali ve svých tiskovinách. S předstihem několika týdnů by vzniklo speciální vydání magazínu.

## Časový plán

V řádech měsíců před festivalem
- prosinec 2021 až březen 2022
	- jednání, rezervace a případné uhrazení záloh faktur umělců a technických služeb
	- jednání s městskými organizacemi a partnery
	- jednání s partnerem pro prodej vstupenek v předprodeji (zadání prodeje a jeho komunikace)
	- žádání a vyřizování dotací a finančních podpor
	- zadání grafických podkladů a jejich výroba
- duben až červen 2022
	- jednání s integrovaným dopravním systémem regionu o posílených spojích
	- propagace včetně komunikace na sociálních sítích
	- oslovení a smluvní zajištění stánkových prodejců (gastro a různé výrobky k tématu folkloru nebo k danému regionu)
	- oslovení a výběr reklamní agentury pro návrh a výrobu merch předmětů (tak, že agentura převezme její financování a zodpovědnost za prodej, protože jí zůstane zisk z prodeje)
	- řešení povolení vjezdů, výjimky z vyhlášek o zákazu rušení nočního klidu (v případě, že je), případně informování záchranných složek o akci
- červenec až září 2022
	- školení asistentů produkce o průběhu festivalu a jejich úkolech během něj (včetně školení bezpečnosti práce, apod.)
	- řešení případných změn programu, ověřování interpretů, apod.
	- vytvoření podrobného technického a dopravního plánu
	- tisková konference pro média
	- intenzivnější komunikace

úterý 30. srpna
- zpřístupnění areálu místa konání, údržba, vyklizení

středa 31. srpna
- stavba podia (zajišťuje externí dodavatel)
- přistavení mobilních toalet (zajišťuje externí dodavatel)
- údržba a příprava zázemí hlediště a dalšího prostoru pro návštěvníky (technický pracovník)

čtvrtek 1. září
- instalace nůžkových stanů – zázemí pro produkci, catering a umělce (technický pracovník)
- návoz mobiliáře (technický pracovník)
- instalace propagačních ploch – bannerů, plakátů, apod. (technický pracovník)
- instalace odpadkových boxů
- instalace části technického vybavení – přídavné osvětlení hlediště (zajišťuje externí dodavatel)

pátek 2. září – DEN FESTIVALU
- 6.00 – 9.00 Instalace zvukové a světelné techniky
	- externí dodavatel
- 8.00 Instalace nůžkových stanů a zbývajícího mobiliáře
	- technický pracovník
- 8.00 Instalace zábran a konstrukcí ke vstupům
	- koordinují asistenti produkce a technický pracovník
- 8.30 – 9.00 Příjezd prodejců a instalace vlastních stánků ve vymezeném místě
	- koordinují asistenti produkce
- 9.00 uzavření vstupních bran dokončení příprav prodejních stanů (vstupenky)
- 10.00 otevření bran pro návštěvníky
- po zbytek dne dle programu
	- podium (koordinuje 1 výkonný produkční a 2 asistenti a 2 techničtí pracovníci)
	- další části jako vstupní brány a partnerské prostory (koordinuje 1 výkonný produkční a 2 asistenti)
	- celý areál bez podia (koordinují 2 techničtí pracovníci a 2 asistenti produkce)

sobota 3. září
- 00.30 uzavření vstupních bran a kontrola areálu
	- externí dodavatel (bezpečnostní služba)
- 1.00 likvidace a odvoz zvukové a světelné techniky
	- externí dodavatel
- 1.00 likvidace a odvoz prodejních stánků
	- stánkoví prodejci (koordinuje asistent produkce)
- 1.00 likvidace a odvoz catering
	- externí dodavatel
- 3.00 uzavření areálu + bezpečností agentura zůstává pro kontrolu
	- externí dodavatel
- 7.00 úklidové práce
	- externí dodavatel + technický pracovník
- 9.00 demontáž mobiliáře a jeho odvoz
	- o externí dodavatel + technický pracovník
- 12.00 demontáž pódia a dalších větších částí mobiliáře včetně odvozu
	- externí dodavatel

## Rizika a jejich řešení

Festival se může potýkat s několika riziky.
- Nepříznivé počasí – jedná se o venkovní akci, tedy hrozí omezení přístupu hlediště v případě silného větru či výrazného deště. Pro tento případ by byly jako vícenáklady řešeny velké party stany 8x12m, které by byly rozmístěny před hlavní scénou. Rozhodnutí o jejich montáží musí proběhnout nejméně 3 dny před festivalem (s ohledem na předpověď počasí), kvůli instalaci a převozu externím dodavatelem.
- Opatření kvůli epidemii – akce může proběhnout, pokud se ji bude moct zúčastnit alespoň 5000 návštěvníků. Není možné sektorovat hlediště a okolí pro návštěvníky, protože se ve všech třech lokacích jedná o prostor, který není možné logicky a přijatelně členit.
- Nízká návštěvnost – akce může proběhnout za předpokladu, že se pokryjí minimálně náklady na její produkci. Tedy nutné zajistit alespoň 4500 návštěvníků. Pro případ, aby se tak nestalo je vhodné zajistit včasný předprodej vstupenek a kreativní komunikaci. Nabízí se také možnost oslovit organizaci či společnost, která by vstupenky na festival dala svým zaměstnancům, či partnerům jako dárek. Tedy zajištěný určitý počet prodaných vstupenek.

## Technický rider

- v části prostoru pro tanečníky bude zvuk snímán zavěšenými (ze střešní konstrukce podia) všesměrovými mikrofony
- v části prostoru pro hudební tělesa budou připraveny zvukové odposlechy (minimálně 4 ks) dále směrové mikrofony pro zpěv a mikrofony určené pro smyčcové nástroje. Ostatní nástroje budou snímány vlastními snímači, tzn. je nutné přivést kabeláž pro napojení dalších nástrojů

## Stageplan a řešení kompozice hlavní scény